[
"Tahkovaara sijaitsee Tahkovuoren kauniilla ja rauhallisella Nipasenniemen alueella. Mökki sijaitsee upealla ja rauhallisella paikalla kallion päällä. Suurelta terassilta aukeaa kaunis näkymä Petäjälahdelle ja puistoalueelle. Aurinko paistaa iltapäivällä suoraan mökin terassille.",
"Mökin välittömässä läheisyydessä on Tahkovuoren Golden Resorts-lomakylä, New Course-golf kenttä ja ravintola.",
"Täydellisesti ja laadukkaasti varustetussa, tunnelmallisesti sisustetussa n. 85 m&sup2;:n hirsimökissä on nukkumapaikat 4 + 4 hengelle. Mökissä on täydellisesti varusteltu keittiö, kaksi wc:tä ja kaksi erillistä makuuhuonetta, joissa toisessa parisänky.",
"Toki toisenkin makuuhuoneen sängyt ovat yhdistettävissä parivuoteeksi. Yläkerran parvitilassa on parisänky ja lisäksi parivuoteeksi avautuva sohva. Parvella on myös TV ja DVD-soitin sekä lapsille viihtyisä leikkipaikka sekä leluja ja lautapelejä.",
"Urheiluvälineille on erillinen lämmin varasto jossa on telineet suksille, tilava hylly hiihtokengille ja muille urheiluvälineille sekä kuivatustila urheiluvaatteille.",
"Olet tervetullut myös lemmikkieläinten kanssa!"
]
