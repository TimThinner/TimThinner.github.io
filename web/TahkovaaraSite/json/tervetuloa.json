[
"Tahkovaara sijaitsee Tahkovuoren kauniilla ja rauhallisella Nipasen alueella. Mökki sijaitsee upealla ja suojaisalla paikalla kallion päällä. Suurelta aurinkoiselta terassilta aukeaa kaunis näkymä Petäjälahden puistoalueelle. Aurinko paistaa iltapäivällä suoraan mökin terasseille.",
"Laadukkaasti varustetussa ja tunnelmallisesti sisustetussa n. 85 m²:n hirsimökissä on nukkumapaikat 4 + 4 hengelle. Mökissä on täydellisesti varustettu keittiö, kaksi wc:tä ja kaksi erillistä makuuhuonetta, joissa toisessa parisänky.",
"Toki toisenkin makuuhuoneen sängyt ovat yhdistettävissä parivuoteeksi. Yläkerran parvitilassa on parisänky ja lisäksi parivuoteeksi avautuva sohva. Parvella on myös TV ja DVD-soitin, lapsille viihtyisä leikkipaikka sekä lukemista, leluja ja lautapelejä.",
"Urheiluvälineille on erillinen lämmin varasto, jossa on telineet suksille, tilava hylly hiihtokengille ja muille urheiluvälineille. Varastossa voi myös kuivattaa urheiluvaatteet ja varusteet.",
"Ulkotiloihin valmistui kesällä 2019 uusi iso alaterassi nuotiopaikkoineen. Alaterassiin liittyy saumattomasti myös upea kelosisustainen lapinkota. Kodassa ja terassilla on sitten tunnelmallista istua iltaa, vaikka makkaroita paistellen, lohta loimutellen ja lämpimiä juomia keitellen.",
"Mökin välittömässä läheisyydessä on Tahkovuoren Golden Resorts-lomakylä, New Course-golf kenttä ja ravintola (avoinna kesäaikana).",
"Olet tervetullut myös lemmikkieläinten kanssa!"
]
